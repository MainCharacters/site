{% include figure image_path="/images/siri.jpg" %}

Η siri πρόκειται για μία εικονική βοηθό της εταιρίας Apple με βασική λειτουργία την αναγνώριση φωνής, ώστε να δώσει απαντήσεις σε απλά ερωτήματα και διάφορες συστάσεις. Η εικονική βοηθός πρωτοεμφανίστηκε ως αυτόνομη εφαρμογή το 2010, όμως έπειτα το 2011 εξαγοράστηκε από την Apple. Από τότε αποτελεί αναπόσπαστο κομμάτι των συστημάτων iOS με τις δυνατότητες της να αναπτύσσονται και να εξελίσσονται συνεχώς.

Κατά το πέρασμα των ετών οι έξυπνοι βοηθοί έχουν εξελιχθεί αρκετά. Πολλές από τις καινοτομίες ,που χρησιμοποιούνται καθημερινά, θεωρούνται αυτονόητες. Όμως για να αναπτυχθούν οι έξυπνες διεπαφές χρειάστηκαν να περάσουν από πολλαπλά στάδια βελτίωσης σε τομείς, όπως την αναγνώριση φωνής, επεξεργασία φυσικής γλώσσας, αυτόματη συμπλήρωση σε σημασιολογικό επίπεδο. Ποικίλοι κλάδοι χρειάζονται να συνεργαστούν για την πρόοδο των έξυπνων διεπαφών. Η τεχνητή νοημοσύνη συνεισφέρει τις τεχνικές έξυπνης προσομοίωσης για την βελτίωση της επικοινωνίας, ενώ η μηχανική λογισμικού από την πλευρά της προσφέρει κατάλληλες διαδικασίες για αντικειμενοστραφή μοντέλα. Τέλος η επικοινωνία ανθρώπου υπολογιστή είναι υπεύθυνη να αναλογιστεί τον χρήστη και κατά συνέπεια να δημιουργηθούν εύχρηστα περιβάλλοντα γραφικής διεπαφής.

Κατα κόρων η siri, όπως και οι περισσότεροι ηχητικοί βοηθοί, χρησιμοποιείται για απλές εργασίες παραδείγματος χάριν την αναπαραγωγή τραγουδιού, την δημιουργία μίας λίστα για αγορές, το ανοιγόκλειμα έξυπνων συσκευών και την ενημέρωση νέων ειδήσεων. Αντιθέτως με την βοήθεια φωνητικής τεχνολογίας, άνθρωποι με προβλήματα ακοής, όρασης ή ακομή και κινητικότητας μπορούν να είναι περισσότερο ανεξάρτητοι και στην περίπτωση που μένουν μόνοι τους. Ως παράδειγμα οι εικονικοί βοηθοί έχουν την δυνατότητα να προσφέρουν άμεση πρόσβαση σε χρήσιμες πληροφορίες ή να καλέσουν έναν γιατρό. Η siri μέσω φωνητικών εντολών επιτρέπει την βιντεοκλήση, διαβάζει κείμενα, απαντά σε μηνύματα, κλείνει και ελέγχει ραντεβού, δημιουργεί σημειώσεις, παίζει μουσική, ψάχνει στο διαδίκτυο και η λίστα με τις διαθέσιμες λειτουργίες συνεχίζεται.

Ωστόσο πάντα υπάρχουν περιθώρια εξέλιξης. Η βελτιώση της αναγνώρισης φωνής είναι αρκετά σημάντικη, εφόσον αν αναπτυχθεί σε τεράστιο επίπεδο να επιτρέψει την αναγνώριση και ενδεχομένως την κατανόηση ανθρώπων με προβλήματα ομιλίας. Ως μελλοντική επέκταση AI Chatbots και εικονικοί βοηθοί θα μπορούσαν να γίνουν πιο εξυπηρετικοί στον τομέα της ιατρικής, καθώς θα μπορούσαν να καταλάβουν μέσω φωνής το αίσθημα του ατόμου από ερωτήσεις σχετικά με την διάθεση και των ενσωματωμένων αλγορίθμων αναγνώρισης συναισθήματος.
