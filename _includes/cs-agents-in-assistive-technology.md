{% include figure image_path="/images/assistive-technology.jpg" %}

Κατά το πέρασμα των ετών η βοηθητική τεχνολογία έχει εξελιχθεί αρκετά. Πολλές από τις καινοτομίες ,που χρησιμοποιούνται καθημερινά, θεωρούνται αυτονόητες. Όμως για να αναπτυχθούν οι έξυπνες διεπαφές, ένα κομμάτι των βοηθητικών τεχνολογιών, χρειάστηκαν να περάσουν από πολλαπλά στάδια βελτίωσης σε τομείς, όπως την αναγνώριση φωνής, επεξεργασία φυσικής γλώσσας, αυτόματη συμπλήρωση σε σημασιολογικό επίπεδο. Ποικίλοι κλάδοι χρειάζονται να συνεργαστούν για την πρόοδο των έξυπνων διεπαφών. Η τεχνητή νοημοσύνη συνεισφέρει τις τεχνικές έξυπνης προσομοίωσης για την βελτίωση της επικοινωνίας, ενώ η μηχανική λογισμικού από την πλευρά της προσφέρει κατάλληλες διαδικασίες για αντικειμενοστραφή μοντέλα. Τέλος η επικοινωνία ανθρώπου υπολογιστή είναι υπεύθυνη να αναλογιστεί τον χρήστη και κατά συνέπεια να δημιουργηθούν εύχρηστα περιβάλλοντα γραφικής διεπαφής.

Κατά κόρον οι περισσότεροι ηχητικοί βοηθοί χρησιμοποιούνται για απλές εργασίες παραδείγματος χάριν την αναπαραγωγή τραγουδιού, την δημιουργία μίας λίστας για αγορές, το ανοιγόκλειμα έξυπνων συσκευών και την ενημέρωση νέων ειδήσεων. Αντιθέτως με την βοήθεια φωνητικής τεχνολογίας, άνθρωποι με προβλήματα ακοής, όρασης ή ακομή και κινητικότητας μπορούν να είναι περισσότερο ανεξάρτητοι και στην περίπτωση που ζούνε μόνοι τους. Ως παράδειγμα οι εικονικοί βοηθοί έχουν την δυνατότητα να προσφέρουν άμεση πρόσβαση σε χρήσιμες πληροφορίες ή να καλέσουν έναν γιατρό. Η siri, η πράκτορας της Apple, μέσω φωνητικών εντολών επιτρέπει την βιντεοκλήση, διαβάζει κείμενα, απαντά σε μηνύματα, κλείνει και ελέγχει ραντεβού, δημιουργεί σημειώσεις, παίζει μουσική, ψάχνει στο διαδίκτυο και η λίστα με τις διαθέσιμες λειτουργίες συνεχίζεται.

Οι αυτόνομοι πράκτορες αποτελούν μέρος των βοηθητικών τεχνολογιών, αφού μπορούν να καταλαβαίνουν το περιβάλλον στο οποίο βρίσκονται και κατέχουν την ικανότητα αυτόνομου καθορισμού και λογικής για την επίτευξη ενός επιθυμητού στόχου. Στην συγκεκριμένη περίπτωση πρακτόρων η αυτονομία συνεπάγει την κινητικότητα, εφόσον η πλοήγηση αποτελεί μία από τις σημαντικότερες διεργασίες. Τα συναισθήματα απαρτίζουν αναπόσπαστο κομμάτι της καθημερινής ζωής και των διαδράσεων με άλλους ανθρώπους και ποικίλα αντικείμενα. Η συναισθηματική πληροφορική αποτελεί στην ανάπτυξη συσκευών ή συστημάτων για την αναγνώριση και την ερμήνευση συναισθημάτων. Τεχνολογίες όπως αναγνώριση συναισθήματος μέσω φωνής ή χαρακτηριστικών του προσώπου, στάση του σώματος ή ακόμη και η φυσιολογική παρακολούθηση εντάσσονται στις βοηθητικές τεχνολογίες, αφού προσφέρουν αρωγή στην ψυχολογική κατάσταση του ασθενούς.

Οι δυνατότητες των βοηθητικών τεχνολογιών για την υποστήριξη ατόμων με αναπηρίες είναι αρκετά σημαντικές, αλλά δεν έχουν αναγνωριστεί και εκτιμηθεί πλήρως από ειδικούς σε κλάδους υγείας και ως συνέπεια αξιοποιούνται ελάχιστα. Φυσικά αύτες οι τεχνολογίες δεν αντικαθιστούν τον ειδικό ή την θεραπεία, αλλά ενισχύουν την αγωγή.
